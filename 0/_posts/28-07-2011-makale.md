---
layout: post
title: Bİlgisayar Mühendisliği Üzerine
---

Burada yazacağım herşey sadece kendi görüşlerimdir. Tercih yapmaya çalışan ve okula devam eden birçok arkadaşımın soru işaretlerine derman olması umudu ile yazıyorum.
 
Bilgisayar mühendisliği nedir? 
 
Bilgisayarın her türlü lüzumsuz detayından anladığı zannedilen kişilerdir. Ancak gerçekte öyle değildir, örneğin hiç kimse size word/writer programını öğretmez veya nasıl format atılır göstermez. “Bilgisayarımın şuyu var buyu var, yeni bilgisayar alıcam ne önerirsin” diye soracaklar ve siz, yani koskoca mühendis olmuş siz, sadece laf geveleyeceksiniz. Eskiden bize “televizyon tamircisi” dediklerini hatırlayalım.
 
Şaka yapmıyorum arkadaşlar, siz koskaca MÜHENDİS adayısınız. Ailenize pek sempatik gelmeyebilir, onlar “oğlum/kızım doktor ol” diyebilirler ama “Bilgisayar Mühendisi” olmanın tadı ayrıdır. Bizler, format atmak gibi eşantiyon işlerle uğraşmayız. Biz, pratikte var olan bir hayat döngüsünü bilgisayar kullanarak daha hızlı, daha verimli ve daha ekonomik hale getiririz. Örneğin en bilinen örnek, muhasebe programlarından bahsedelim; belirli matematiksel prosedürlerin birbirini izleyen adımlarla yerine getirilmesi işlemlerini insan hatası olmadan tamamlayan programlardır. Yapılan işlemler eskidende yapılıyordu şimdide yapılıyor. Ama şimdi daha hızlı yapılıyor. Öncelikli amaç; hatasız işlem, ikincil amaç; hızlı hayat.
 
Bilgisayar mühendisliği, bilgisayar ile ilgili herşeyi yaptığı sanılan kişidir ama öyle değildir. Bilgisayarda tek bir konuda uzman olursunuz, kimimiz masaüstü uygulama yazarız kimimiz mikroişlemci programlarız, kimimiz donanımla uğraşırız. Ne konuda çalışıyorsanız, o konu beyninizde yer eder ve o işin uzmanı olup çıkarsınız. Asıl konu diplomayı almak değil, okurken ne üzerine çalıştığınızdır.
 
Veya şöyle söyleyeyim; arkadaşlarınız Warcraft/Knight Online/Silkroad vs oynarken sizin ne yaptığınız, diplomayı aldıktan sonra ne olacağınızdır Bu kadar basit.
 
Öğretim Süreci Nasıldır
 
Dediğim gibi, eşantiyon işler ile uğraşmayız. Matematik çok önemlidir, mezun olunca bir işe yarıyor mu? Hayır Fakat gördüğünüz matematik süreçleri sizde öyle bir beyinsel değişikliğe/evrime sebep oluyor ki birden dünyayı 0 ve 1 olarak görmeye başlıyorsunuz. Unutmayın, mühendisliğin yarısı matematiktir. Mühendis ile teknikeri birbirinden ayıran yine matematiktir. Dikkat edin, türev integral öğrenin, süper soru çözün demiyorum. Sadece bu süreçleri doğru bir şekilde özümseyin diyorum.
3. sınıf itibari ile meslek derslerini almaya başlarsınız. Zordur, mikroişlemcinin inciğini boncuğunu ezberlersiniz. Aynı anda 10 tane yazılım dersi görürsünüz, hangi komut hangi dildeydi karıştırırsınız. Size “object oriented programming” i bir dayarlar, (tabiri özellikle kullandım, ne anlatmak istediğimi iyice anlayın diye), zor bela öğrendiğiniz diğer kodları unutursunuz. Yok efendim “encapsulation nedir?”, olmadı “inheritance ne işe yarar?” rüyalarınızda sizi ziyaret edecek sadece 1-2 cümlecik. Elektronik dersi almazsanız olmaz, dirençler, kapılar, kondansatörler, girenler çıkanlar…
 
Abarttım mı? Ödevler var birde elbette. “Kaç yaşında adamım, ne ödevi yapıcam uleyn” nidaları ile geliyorsanız “Bologna süreci” ni bir araştırın derim ben Ödev konusunda google çok faydalı, kopyala yapıştır al sana ödev. Tabi bu konuya aşağıda ayrıca değinicem.
 
1. sınıf, orta şeker zor olur. Çünkü sınavdan çıkmışsınız, zaten bünye yorgun birde yeni üniversite, şehir, arkadaşlar derken gelip geçer. 2. sınıf biraz daha zordur, 3. sınıf meslek dersleri başlar zordur, 4. sınıf alttan kalan dersler yüzünden zordur
 
Okul Bitti, Sonra?
 
Okulu bitirdiniz diyelim. Tebrikler, ayvayı yediniz Gerçek hayata hoş geldiniz.
 
Bir Yerde İşe Gireceğim
 
Hani siz koskoca “Bilgisayar Mühendisi” olmuştunuz ya, size işi alacak kişide “Bilgisayar Mühendisi” veya herhangi bir şeyin mühendisi veya mühendislere iş veren bir kişi. Yani sizin ne “mal” olduğunuzu kolayca anlayacak birisi.
 
Okulda yaptığınız herşeyi bir kenara koyun arkadaşlar, onlar hikaye. Bunu bir işveren olarak yazıyorum, ben sizin geçeceğiniz yollardan çoktan geçtim, sizin geçtiğiniz yollardan geçenleri işe aldım, CV’de kağıt üzerine yazıp önüme koyduğunuz hiçbir şey umrumda bile değil. Uğruna 4 yıl okuduğunuz diploma var ya, önemsiz birşey. Boşuna demedim ayvayı yediniz diye.
 
Önemli olan ne peki? Dedim ya gördüğünüz matematik beyninizde bir evrime sebep olacak diye, önemli olan o işte. Birde dedim ya, arkadaşlarınız oyun oynarken siz ne yaptınız diye, bide bu önemli. İş hayatında sorular, bu iki yerden çıkacak.
 
Lisans eğitiminde “neyin nasıl kullanılacağı” öğretilmez, “neyin ne olduğu” öğretilir. Nasıl kullanılacağını siz bulursunuz. Siz CV’nize yaptığınız projelerin isimlerini yazacaksınız, bende konu hakkında size 2 soru sorup o projeye ne kadar emek verdiğinizi cevap verirken el kol hareketlerinizden anlıcam. İşte 4 yıl verilen emeğin karşılığı budur. Boşuna filanca üniversitede okudum diye kasılmayın, bacak bacak üstüne atmayın, önemi yok. Önemli olan sizin mental kapasiteniz ve emeğiniz.
 
Kendi İşimi Kurmak İstersem?
 
Düşünelim, ne iş yapacaksınız? Bende kendi işimi yapıyorum, başkasıda kendi işini yapıyor, hem başka birinin babası zengin, size göre +10′da adam. Ne olacak, nasıl olacak? Siz koskoca mühendis değil miydiniz, işiniz problem çözmek değil mi? O zaman arkadaş, gözünüz korkmasın, bu işin de hakkından gelirsiniz. Ancak şu kurallara dikkat edin;
 
 
1. kural, farklı birşey yapın.
2. kural, daha önce birşey yapın.
3. kural, daha iyisini yapın.
 
Paramı lazım, ondan kolay ne var. Peder Bank’tan istersiniz, Kosgeb’den istersiniz, Sanayi Bakanlığı Teknogirişim’den istersiniz ve bir yerden mutlaka alırsınız. Misal Teknogirişim 100.000 TL veriyor. Büyük para değil mi, değil, çerez parası bu. 3 kişinin maaşı, dükkan kirası, stopaj vs dediğinde aylık 10.000 gider. 100.000 TL, sadece 10 aylık para, yıl bile olmadı. Bunları gözünüz korksun diye yazmadım, sadece bilin diye yazdım.
 
Örneğin bir telefon alacaksınız, bütçenize uygun modelleri karşılaştırıp en az paraya işinize en çok yarayacak telefonu veya doğrudan belirli bir marka telefonu satın alırsınız.  Programınızı/bilgisayarınızı alacak kişiler için ilk şık geçerli olacaktır, sizi başkaları ile karşılaştıracaklar, farkınız büyükse sizden alacaklar. Bu biraz cesaret ve akıl işi yani.
 
Hayat, Memat vs
 
Bilgisayar mimarisi dersinde size ram kullanımında verimliliği arttırma hakkında bir konu anlatılacak. Özetle şu; “bir program çalıştığı sürenin %80′i boyunca tüm kodlarının %20′sini kullanır”. Sizin hayat döngünüzde bunun gibi birşey olacak. Hayatınızın küçük bir bölümünün sürekli tekrar ettiğini, o rutin tekrarın dışına çıkamadığınızı göreceksiniz. Biraz sıkıcı, evet.
 
Sürekli iş için aranacaksınız ve sürekli problem çıkacak. Gece, gündüz farketmez. Hayır da diyemezsiniz çünkü bilgisayar çalışmazsa para kazanılmaz, haliyle bir doktor edası ile bozuk bilgisayarı/programı onarmanız gerekecek. Benim mesaim 6′da 7′de biter yok, gecenin bir yarısında aranabilirsiniz.
 
Eğer yazılımcı iseniz yaptığınız sadece bilgisayar ekranındaki görüntüden ibaret olduğundan sizi küçük görecekler. Bazen “kağıttan uçak yapsam daha çok etkilerdim” diye düşünebilirsiniz. Yaptığınız iş aslında çok önemli, yanlış birşey olsa adam tonla para kaybedecek ama siz işinizi doğru yaptığınız için adam bunu farketmeyecek, sizi ezmeye çalışacak. Hakettiğiniz hürmeti çoğunlukla göremeyeceksiniz. Ama sonradan olsa bile değeriniz mutlaka anlaşılacak
 
Bilgisayar mühendisi olmanın forsu var mı? VAR   Öğrenciyken kesinlikle farketmeyeceksiniz çünkü herkes mühendis, “havan kime” derler Üstteki parağraf ile bu uymadı değilmi, aslında uydu. Ezmeye çalışanlar sizi çekemeyenlerdir, bunu bilin arkadaşlar. “Meyveli agaç taşlanır” diye boşuna denmemiş. Biz, “Bilgisayar Mühendisleri Odası” kurulsun diye uğraşıyorsak boşuna değil, bir bildiğimiz var.
 
Sonuç Olarak
 
Annem bilgisayar için “ilk gelinim” der. Bu durumda eşimi, kuma getirmiş oluyorum Şaka bir yana, şunları cevaplayın öncelikle,
 
 
Bilgisayarı seviyor musunuz?
Issız bir adaya düşseniz yanınızdan götüreceğiniz 3 şeyden biri bilgisayar olur mu?
İdealleriniz var mı, “ben yaptım oldu” diyebilecek misiniz?
6 ay gibi kısa bir zamanda farkedilmek istiyor musunuz? Aynı zamanda terfi ve para kazanmak ister misiniz?
Yaşınız 25′e geldiğinde bir yerde müdür olmak ister misiniz?
 
Yukarıdaki soruların cevapları “evet” se, “Bilgisayar Mühendisi” olmanızda sakınca yok
“Bilgisayar Mühendisliği” çok emek ve sabır isteyen bir iştir. Kod yazma kısmı bir projenin %20′si %30′u dur. Geri kalanı planlama, yani mental kapasite işidir. Bilgisayar mühendisliğini kazanan birinin mental kapasitesinden şüphe etmiyorum ama bunu kullanma konusunda ki gayetten şüphe edebilirim.
 
Ve son olarak, para ile satın alınamayan şeyler değerlidir. Aşk gibi, verdiğiniz emek gibi, boşuna “ilk gelin” demedi annem
 
Umarım “Bilgisayar Mühendisliği”nden soğutmamışdır. Vesselam
